# Scratch-dagen

De eerste twee dagen van Programmeren IK staan geheel in het teken van Scratch! Je gaat in een team met twee andere studenten aan de slag om een spel of animatie te bouwen. Je krijgt tijdens het eerste hoorcollege een aantal trefwoorden die je in je project moet verwerken.

Op de eerste dag ga je ontwerpen wat je gaat maken, zonder het al in elkaar te zetten. Aan het eind van het zogeheten "laptopcollege" ga je met je groepje pitchen wat je wil maken. De rest van de groepjes denken mee.

Daarna en op de tweede dag ga je je project implementeren, ofwel omzetten naar werkende Scratch-code. Je doet dit simpelweg met z'n drieën achter één computer. Tijdens het werkcollege op dinsdag heb je nog een halfuur om je project te finetunen en dan presenteren jullie het eindresultaat.

Let op! Het is absoluut niet de bedoeling om eindeloos veel tijd in het project te steken. Het allerbelangrijkste doel is om alle studenten wat oefening te geven met basis-programmeerskills. Heb je al veel ervaring met Scratch of een andere taal? Zorg dan dat je je medestudenten niet overbluft maar juist helpt om ervaring op te doen.

### Maandag

- 09:00--11:00 introductiecollege, zie rooster
    - 10:30 teams maken + onderwerpen ontvangen
- 11:00--13:00 werkgroepen A, B, C, D: zie rooster
    - 11:00--12:15 ideevorming en ontwerp
    - 12:15--12:45 pitches (aan elkaar en assistenten/docenten)
    - 13:00--15:00 implementatie, geen speciaal lokaal, samen een plek zoeken
- 13:00--15:00 werkgroepen E, F, G, H: zie rooster
    - 13:00--14:15 ideevorming en ontwerp
    - 14:15--14:45 pitches
    - <u>Dinsdag</u> 2 uur implementatie, zie rooster "zelfstudie", zelf een plek zoeken

### Dinsdag

- Verbeteren en afronding
- De colleges zijn verdeeld over de dag, elke groep heeft ergens 2 uur practicum (zie rooster)
- Indeling:
    - Finishing touches
    - 5/6 demo's met openbare review
    - Studenten laten uitgebreid zien hoe het project werkt
    - Assistent neemt lead, groep draagt bij:
        - Werkt het logisch?
        - Ontbreekt er iets?
        - Zijn er glitches?
        - Spel: is het te winnen?
        - Spel: zijn de regels duidelijk?
        - Hoe is de code opgedeeld?
        - Zit er veel herhaling in de code?

### Inleveren

Elke student van de groep levert uiteindelijk de link en een bestand met het Scratch-project in via deze website. Ga daarvoor naar de [opdrachtpagina](/cs50/scratch).

Door het tijdig insturen van een werkende oplossing krijg je toegang tot de rest van de cursus.
